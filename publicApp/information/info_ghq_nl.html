We stelden de deelnemers van de studie twaalf vragen rond hun mentaal welzijn. <br><br>

Op basis van deze antwoorden berekenden we de GHQ12-score, die op een schaal van 12 punten de mentale gezondheid van een persoon weergeeft (0: geen klachten, 12: ernstige psychische klachten). <br><br>

Dezelfde vragen werden eerder gesteld in de Belgische Gezondheidsenquête 2018 door Sciensano. Toen scoorde de Belg gemiddeld 1.7 op 12. <br><br>

Je kan zelf kiezen voor welke bevolkingsgroep je de resultaten wilt zien.
We observeren dat de GHQ12-score tijdens de coronaepidemie sterk gestegen is. <br>Vooral bij kinderen en jongeren (0-17 jaar) en vrouwen zien we lagere scores dan gewoonlijk. <br><br>

De 12 vragen zijn:

<ul>
<li>Heb je je de afgelopen week kunnen concentreren op je bezigheden?</li>
<li>Ben je de afgelopen week door zorgen veel slaap tekort gekomen?</li>
<li>Heb je de afgelopen week het gevoel gehad zinvol bezig te zijn geweest?</li>
<li>Voelde je je de afgelopen week in staat om beslissingen (over dingen) te nemen?</li>
<li>Heb je de afgelopen week het gevoel gehad dat je voortdurend onder druk stond?</li>
<li>Heb je de afgelopen week het gevoel gehad dat je je moeilijkheden niet de baas kon?</li>
<li>Heb je de afgelopen week plezier kunnen beleven aan je gewone, dagelijkse bezigheden?</li>
<li>Ben je de afgelopen week in staat geweest je problemen onder ogen te zien?</li>
<li>Heb je je de afgelopen week ongelukkig of neerslachtig gevoeld?</li>
<li>Ben je de afgelopen week het vertrouwen in jezelf kwijtgeraakt?</li>
<li>Heb je je de afgelopen week als een waardeloos iemand beschouwd?</li>
<li>Heb je je de afgelopen week alles bij elkaar redelijk gelukkig gevoeld?</li>
</ul>
